<Document>

  Guide by frog6645 on Discord

  [bold]Якщо ви читаєте це на початку раунду й не маєте жодного уявлення, що робити – знайдіть того хто знає що робити, візьміть зброю і просто йдіть за ним. Але скоріше за все, Ви загинете. Щасти![/bold]

  #Вцілілий

  Роль вцілілого не призначена для нових гравців. Ви помрете десятки разів через обставини, на які не маєте жодного впливу. Перед тим як обирати роль вцілілого, переконайтеся, що ви добре розумієтесь на медицині, інженерії та бойових діях – це необхідно для нормального ігрового досвіду.

  ##Важливі зауваження

  Вцілілі – це колоністи, які опинилися в пастці на колонії разом із ксеноморфами. Кожен вцілілий має визначену роль. Обирайте роль лише тоді, коли розумієте, що саме будете робити. Якщо ви вперше граєте за вцілілого – оберіть роль Колоніста-Охоронця.

  Як вцілілий, ви граєте проти часу. Кожна секунда, витрачена на лутання – це секунда, за яку ксеноморфи можуть організувати атаку. Приблизно через 50 секунд після початку раунду цілком імовірно, що вас уже готуються штурмувати ксеноморфи.

  Ваше перше завдання – вийти на зв'язок по радіо. Привітайтесь, назвіть свою роль і повідомте, де ви перебуваєте. В ідеалі – якомога швидше знайдіть іншого вцілілого, щоб не залишатися наодинці. Єдина реальна перевага, яку ви маєте над ксеноморфами – це командна робота, скористайтеся нею.

  Ще одна критично важлива річ – дробовик. Дробовики дозволяють знищувати ксеноморфів через оглушення. Майже будь-який ксеноморф, з яким ви маєте шанс вступити в бій, може бути оглушений дробовиком. Для мобільного бою дробовики є надзвичайно ефективними.

  [bold]Дійте швидко[/bold]. З плином часу доступ до окремих зон ставатиме дедалі складнішим. З обережністю спробуйте залутати зони поблизу вулика, а вже потім рухайтесь у бік місця, де плануєте закріпитися.

  ##Початок гри

  Перше, що вам слід зробити – перевірити свій підсумок.

  <GuideEntityEmbed Entity="RMCPouchSurvival"/>

  У підсумку міститься кілька предметів, необхідних для вцілілого. Залежно від вашої ролі, ви можете з'явитися з різним спорядженням, але підсумок – це головне, що залишається незмінним для всіх.

  [bold]Найважливіший предмет – ваш ліхтарик![/bold]

  <GuideEntityEmbed Entity="RMCFlashlight"/>

  Усе ваше спорядження не має жодного значення, якщо ви не бачите, що робите. Тримайте ліхтарик у руці, розмістіть його в слоті сховища костюма або покладіть до кишені, щоб мати змогу орієнтуватися на мапі. [bold]Колоніст інженер[/bold] з'являється з каскою – вона дещо гірша за ліхтарик, зате залишає руки та кишені вільними.

  [bold]Якщо ви застрягли в кімнаті – використовуйте лом![/bold]

  <GuideEntityEmbed Entity="CMCrowbarRed"/>

  Лом дозволяє миттєво відчиняти будь-які двері або шлюзи, що не мають електроживлення.

  [bold]Ви з'являєтеся з базовими ліками![/bold]

  <GuideEntityEmbed Entity="CMPacketPillsTricordrazine"/>

  Трикордазин має слабкий лікувальний ефект, але в умовах виживання ви використовуєте все, що можете. Трикордазин відновлює невелику кількість шкоди від ударів і опіків. Кожна пігулка містить 15u препарату. Ви можете безпечно прийняти дві пігулки без ризику передозування. Пам'ятайте: трикордазин можна комбінувати з іншими медикаментами для значно швидшого лікування. Використовуйте ці пігулки як допоміжний засіб, а не основне лікування.

  ##Навігація

  [bold]Орієнтування на мапі значною мірою залежить від знання самої мапи. Обов'язково користуйтеся веб-мапами, щоб розуміти, куди ви рухаєтесь[/bold]

  Як вцілілий, ви майже напевно опинитеся на колонії без електропостачання, якщо не подбаєте про нього самі. Це означає, що для пересування мапою вам доведеться активно використовувати [bold]лом[/bold]. У крайньому випадку дробовик із картеччю може вибити двері двома пострілами. Двері під напругою не можна відчинити ломом, тому завжди майте в голові альтернативний маршрут. Іноді можна розбити вікно та розібрати його раму.

  Корисно знати, що [bold]Посадкові Зони[/bold] зазвичай розташовані ближче до однієї зі сторін мапи. На протилежному боці майже завжди знаходиться [bold]Вулик[/bold]. Вулик – це місце, якого варто уникати, якщо ви не прагнете бою або не полюєте за лутом, що знаходиться всередині. Рішення щодо взаємодії з локаціями під контролем ксеноморфів неможливо пояснити – їх можна лише набути з досвідом. Обирайте свій шлях з розумом.

  Під час пересування зарослими ділянками ксеноморфів будьте вкрай обережні. Як вцілілий, ви робите ставку на швидкість і не маєте часу чекати, доки трава зникне після знищення вузлів. Якщо ви рухаєтесь – рухайтесь максимально швидко і не намагайтеся прикривати фланги. Ви фізично не здатні цього зробити.

  <Box> <GuideEntityEmbed Entity="XenoWeedsSource"/> <GuideEntityEmbed Entity="XenoWeeds"/> </Box>

  Нарешті, більшість колоній мають певну логічну структуру. Навіть без знання мапи ви помітите, що житлові приміщення зазвичай розташовані поблизу медичних зон, а відділки служб безпеки – неподалік від них. Це правило працює не завжди, але здоровий глузд може провести вас далеко навіть без попереднього знання мапи.

  ##Посади вцілілих

  Усі вцілілі мають певну роль, і навіть найслабші з них доволі потужні у порівнянні з морськими піхотинцями. Усі вцілілі можуть [bold]нести когось на руках[/bold] та мають характеристику [bold]Витривалість 2 [/bold]. Щоб перенести когось на руках, схопіть персонажа (комбінація клавіш [bold]лівий CTLR + ЛКМ[/bold]), схопіть його ще раз, після чого натисніть з затримаванням на його спрайт і перетягніть на свій. Після короткої затримки ви візьмете його на руки. Найважливіше – для цього потрібна лише одна вільна рука.

  Нижче наведено короткий опис можливостей кожної ролі вцілілого.

  [bold]Колоніст-Охоронець[/bold]
  <GuideEntityEmbed Entity="RMCWeaponRevolverSpearhead"/>

  [bold]Колоніст-Охоронець[/bold] – основний боєць групи. Він не має критично важливих навичок, втрата яких прирекла б команду, зате володіє вродженими бонусами до бою. Охоронець має підвищену шкоду в ближньому бою, добре підготовлений та може миттєво використовувати автоінжектори. Крім того, він з'являється з кращим спорядженням. Загалом ваше завдання – захищати інших вцілілих і допомагати їм лутати небезпечні зони. [bold]Це найкраща роль для першої гри за вцілілого.[/bold]

  [bold]Колоніст-Інженер[/bold]
  <GuideEntityEmbed Entity="RMCHardhatWhite"/>

  [bold]Колоніст-Інженер[/bold] здатний ремонтувати ЗКЖ, генератори та вежи зв'язку. Як і охоронець, він не настільки важливий, щоб його загибель автоматично означала поразку, але першочергово має виконувати інженерні завдання, а не лізти в бій. Будуйте й ремонтуйте барикади, лагодьте генератори та відновлюйте інфраструктуру, якщо команда цього потребує. [bold]Пам'ятайте: на міських мапах відновлення генераторів може зашкодити команді більше, ніж допомогти.[/bold]

  [bold]Колоніст-Лікар[/bold]
  <GuideEntityEmbed Entity="CMSurgicalCase"/>

  [bold]Колоніст-Лікар[/bold] – основа виживання групи. Якщо ви граєте за цю роль, вам слід бути максимально обережними. Якщо всі медики загинуть – повертати поранених і мертвих буде нікому. Ваше завдання – лікувати інших вцілілих і підтримувати їх у стані, придатному до виконання своїх ролей. Коли ситуація стабільна, ви можете долучатися до бою або в допомозі інших. [bold]Стабілізація критично поранених і відродження загиблих – ваш абсолютний пріоритет.[/bold]

  [bold]Колоніст-Науковець[/bold]
  <Box> <GuideEntityEmbed Entity="RMCGrenadeCustomWeedkiller"/> <GuideEntityEmbed Entity="RMCThermalTarpV2Folded"/> </Box>
  
  [bold]Колоніст-Науковець[/bold] може з'явитися на початку раунду або з унікальною гранатою, що створює нетоксичний газ, який швидко твердне та формує тимчасові перешкоди, або з реактивним термобрезентом V2. Реактивний термобрезент V2 дозволяє помістити вцілілого або тіло всередину та швидко перетягувати його. На відміну від звичайного мішка, брезент стає частково невидимим, що робить його ефективним інструментом для прихованої евакуації поранених. [bold]Використовуйте це спорядження для підтримки команди, а не для самостійних дій.[/bold]
  
  [bold]Колоніст-Корпорат[/bold]
  <GuideEntityEmbed Entity="CMPen"/>

  [bold]Колоніст-Корпорат[/bold] – переважно рольова роль. За можливостями він майже ідентичний Цивільному Колоністу, відмінність полягає у посаді та РП-складовій. Втім, мертві не відіграють ролі. Знайдіть безпечне місце разом з іншими вцілілими або якщо ситуація погіршується, сховище. Бийтеся пліч-о-пліч з охоронцем або ризикніть і станьте здобиччю дрона, якщо вирішите тікати й ховатися на самоті. [bold]Після порятунку знайдіть Представника Корпорації на "Саванні" та представтеся.[/bold]

  [bold]Цивільний Колоніст[/bold]
  <GuideEntityEmbed Entity="CMJumpsuitColonist"/>

  [bold]Цивільний Колоніст[/bold] не має жодних унікальних переваг. Фактично, ви стрілець із можливістю нести когось на руках та трохи підвищеною стійкістю до захватів. Робіть усе можливе, щоб залишитися живим.

  [bold]Командуючий Колоніст[/bold]
  <GuideEntityEmbed Entity="CMHeadBeretCO"/>
  
  [bold]Командуючий Колоніст[/bold] – найвищому високопосадівцю цієї колонії вдалося пережити напад прибульців. Об'єднуйте навколо себе інших вцілілих, координуйте їхні дії та організовуйте оборону. [bold]Порятунок можливий, але не гарантований.[/bold]

  ##Лутання

  Лутання – найважливіший етап для вцілілого. Навіть якщо ви оберете ідеальне укріплення й будете бездоганно битися, без спорядження ви приречені. Наведені нижче орієнтири допоможуть визначити, де і що варто лутати в першу чергу.

  Медичні зони зазвичай мають медичні автомати з майже всім необхідним. В ідеалі варто відкрутити автомат гайковим ключем і тягнути його за собою до схованки. Якщо автомат відсутній, у медичних приміщеннях усе одно часто трапляється імпровізоване обладнання, яке може врятувати життя в критичній ситуації.

  Відділок служби безпеки містить зброю та броню. Окрім цього, тіла загиблих можуть мати на собі броню, медикаменти або корисне спорядження.

  Вантажні та складські приміщення зазвичай містять широкий набір різних припасів.

  Адміністративні будівлі часто мають папір, який використовується для виготовлення коктейлів Молотова. Паперові контейнери можна підібрати через контекстне меню, а також переносити в рюкзаках або ящиках.
  
  Бар є джерелом алкоголю, необхідного для коктейлів Молотова. За можливості заберіть із собою весь алкогольний автомат

  Багато з цих предметів можуть здаватися другорядними, але без них шанси на виживання стрімко падають. Ваша мета – зібрати збалансований комплект із запасом медикаментів, боєприпасів та міцних барикад.

  [bold]Лутання – основа виживання. Навички не мають значення, якщо вам нічим їх реалізувати.[/bold]

  ##Зброя

  Вцілілі мають доступ до зброї, якої немає у морської піхоти. З більшістю ймовірно, ви не були знайомі. Ця зброя часто має унікальні особливості або механіки, що відрізняють її від стандартних зразків морпіхів. Деякі види зброї на колонії збігаються з арсеналом морської піхоти, однак вони все одно згадуються в цьому розділі, оскільки їх застосування в руках вцілілого суттєво відрізняється.

  [bold]Дробовики, найімовірніше, стануть вашою основною зброєю під час пересування мапою завдяки здатності оглушувати та швидко знищувати ксеноморфів, що опинилися поза основними силами.[/bold]

  <GuideEntityEmbed Entity="WeaponShotgunM42A2"/>

  Помповий дробовик M42A2 – одна з найнадійніших одиниць зброї для вцілілого. Завдяки встановленому ножу на стволі, цей дробовик придатний для ближнього бою, знищення трави та відсічі більшості противників. Зброю слід використовувати однією рукою та заряджати картеччю. Під час використання M42A2 будьте вкрай обережні – не стріляйте по союзниках. Невдало випущена картеч може миттєво вбити будь-кого без броні та надовго оглушити тих, хто пережив постріл. Водночас картеч здатна короткочасно оглушувати ксеноморфів і значно сповільнювати їх після влучання. Маневруйте навколо ворогів, знищуйте слабші цілі та створюйте вікна можливостей для своїх союзників.

  <GuideEntityEmbed Entity="RMCWeaponShotgunHG3712"/>

  Помповий дробовик HG 37-12 – менш надійна, але більш спеціалізована версія помпового дробовика M42A2. Наразі HG 37 обмежений відсутністю функції подвійного трубчастого магазину, яка дозволяла б швидко перемикатися між типами набоїв на ходу. HG 37 слід тримати в обох руках та заряджати боєприпасами на вибір користувача. При використанні куль цей дробовик демонструє високу точність, а при використані картечі, HG 37 поводиться аналогічно, як звичайний помповий дробовик. Головна умова – обов'язково тримайте зброю в двох руках перед пострілом, інакше ціль може ухилитися.

  <GuideEntityEmbed Entity="WeaponShotgunCustomBuilt"/>

  Це, без перебільшення, одна з найсмертоносніших одиниць зброї, яку можна отримати без втручання адміністрації. Саморобний дробовик – це спеціально зібраний дробовик із місткістю 6 набоїв. Він оснащений режимом черги, що дозволяє швидко випускати два постріли картеччю поспіль. Така атака здатна миттєво вбити майже будь-якого ксеноморфа 1 тиру або критично покалічити ксеноморфа 2 тиру. Під час використання цієї зброї будьте надзвичайно обережні поруч із союзниками.

  <GuideEntityEmbed Entity="WeaponShotgunM890"/>

  M890 – надзвичайно надійний напівавтоматичний дробовик, здатний вміщувати вісім набоїв у трубчастому магазині та не потребує досилання патронів між пострілами. Морські піхотинці можуть бути знайомі з цією моделлю як зі дробовиком із арсеналу червоного коду на "Саванні". M890 має вищу скорострільність, ніж помповий дробовик M42A2, що робить його надзвичайно ефективним у ближньому бою. Фактично, це лінійне покращення помпових дробовиків і повноцінний конкурент саморобного дробовика.


  [bold]Гвинтівки можуть бути дуже ефективним вибором, однак багато зразків, доступних лише вцілілим, малоефективні без правильного підходу до їх використання.[/bold]

  <GuideEntityEmbed Entity="WeaponRifleAR10"/>

  Штурмова гвинтівка AR10 відома серед спільноти вцілілих як відверто слабка зброя, однак вона все ж має кілька переваг. Попри низьку скорострільність, кожен постріл завдає значної шкоди, що робить AR10 економною за витратою набоїв і придатною для тривалого стримування ксеноморфів біля ваших барикад.

  <GuideEntityEmbed Entity="WeaponRifleM16"/>

  M16 є наступником попереднього AR10. Вона має вищу скорострільність, точність, а також шкоду, подібну до AR10, що робить її надійною зброєю. M16 також відзначається дуже великою дальністю стрільби й добре пристосовується з додатковими модулями. Це одна з найнадійніших видів зброї, яку може знайти вцілілий, і зазвичай боєприпасів для неї є в досталь. Використовуйте M16 як зброю підтримки з тилу групи або для ураження ксеноморфів, які атакують ваші барикади, щоб завдати їм значної шкоди.

  <GuideEntityEmbed Entity="RMCWeaponRifleM54C"/> <GuideEntityEmbed Entity="RMCWeaponRifleM54CMK1"/> <GuideEntityEmbed Entity="WeaponRifleM4SPRCustom"/>

  Високостандартизована зброя морської піхоти. Боєприпаси для цієї зброї найкраще зберігати для великих боїв і фази утримання позиції, однак за правильного використання вона також надзвичайно корисна у дрібних сутичках. М4СПГ дозволяє пересуватися з повною швидкістю під час стрільби, MK2 має високу шкоду за хвилину, а MK1 загалом схожий на MK2, але дещо кращий за сукупними характеристиками. Використовуйте цю зброю так само, як її застосовує морська піхота, але дійте обережніше.

  <GuideEntityEmbed Entity="WeaponRifleMAR40"/>

  На відміну від опису в грі, це дуже ненадійна зброя. MAR40 є вкрай неточною і практично непридатною для використання за межами надзвичайно близької дистанції зброї, подібно до дробовика. Якщо ви все ж вирішили використовувати цю зброю, робіть це через великий запас боєприпасів і можливість вести щільний, безперервний вогонь у напрямку ворога. Додатково, встановлення сошки та рефлекторного прицілу S6 значно покращує точність і дозволяє краще реалізувати потенціал її потужних куль. Використовуйте MAR40 у крайному випадку, подібно до AR10, або під час ближнього бою, коли потрібно завдати шкоди цілі, яку неможливо оглушити дробовиком.


  [bold]Вцілілі отримують доступ до дуже потужних і дуже страшних пістолетів. [/bold]


  <GuideEntityEmbed Entity="RMCWeaponPistolMK45"/>

  MK45 – це повільний, але надійний пістолет, відомий своєю бронебійністю. Він малоефективний проти незахищених цілей, тому найкраще підходить як допоміжна або запасна зброя. MK45 також надзвичайно корисний під час утримання позиції, якщо у вас немає інших способів протидії броні.

  <GuideEntityEmbed Entity="RMCWeaponRevolverSpearhead"/>

  Spearhead – це револьвер, відомий мінімальним розкидом, який можна надзвичайно ефективно використовувати однією рукою. Він помітно слабкий проти ворогів з [bold]ухиленням[/bold] через низький показник точності, але надзвичайно потужний проти помірно броньованих цілей. Використовує експансивні боєприпаси, які майже не поступаються найкращим зразкам. Крім того, Spearhead майже не втрачає шкоду з дистанцією. Використовуйте його, щоб впевнено уражати цілі, які намагаються втекти.


  [bold]MAR50, Цвяхостріл і Basira Armstrong не можна порівняти з іншими видами зброї, оскільки вони виконують більш вузькоспеціалізовані функції.[/bold]


  <GuideEntityEmbed Entity="RMCWeaponMar50LMG"/>

  MAR50 – одна з найнебезпечніших одиниць зброї, яку може отримати вцілілий або будь-який морський піхотинець. Подібно до MAR40, MAR50 використовує набої калібру 7,62×39, а отже може застосовувати магазини від MAR40. Крім того, MAR50 вирізняється винятковою точністю, прийнятною скорострільністю та надзвичайно високою вогневою міццю. Вона також має спеціалізовані барабанні магазини місткістю до 100 набоїв.

  <GuideEntityEmbed Entity="RMCWeaponBoltActionRifle"/>

  Гвинтівка Basira — доволі ситуативна зброя. Вона використовує бронебійні набої, які майже не втрачають шкоду з дистанцією, і здатна вести відносно швидкий вогонь. Після кожного пострілу зброю необхідно перезаряджати затвором, подібно до того, як помпою перезаряджається дробовик, натиснувши на [bold]ПРОБІЛ, а потім ще раз на ПРОБІЛ[/bold]. Використовуйте Basira під час утримання позиції, щоб постійно тиснути на більш витривалих ворогів і змушувати їх відступати від ваших барикад. Будьте вкрай обережні, щоб не влучити в союзників – вони точно не оцінять бронебійний постріл у спину.

  <GuideEntityEmbed Entity="WeaponNailgun"/>

  На відміну від свого морського аналога, Цвяхостріл справді стріляє цвяхами. Кожен цвях завдає помірної бронебійної шкоди, а сам Цвяхостріл можна перемикати в режим чергової стрільби, що дозволяє вести досить швидкий вогонь. Цвяхостріл має втрату шкоди з дистанцією, проте добре підходить для стримування більш витривалих каст подалі від барикад або навіть для їх переслідування й добивання. Що ще важливіше, Цвяхостріл здатен ремонтувати барикади. Візьміть у руку матеріал, з якого зроблена барикада, після чого клацніть по ній, тримаючи Цвяхостріл. Ви витратите кілька цвяхів і трохи матеріалу, але барикада буде швидко відремонтована.


  ##Бойові дії

  Ідея ведення бойових дій у ролі вцілілого полягає в тому, що ви не боретеся за повне знищення ксеноморфів. Ваша мета – підірвати їхній бойовий дух і зменшити кількість тих, хто зможе повернутися й убити вас пізніше. У звичайному раунді ви не переможете ксеноморфів: їх надто багато, вони надто сильні, і у вас немає шансів у прямому зіткненні з найпотужнішими ворогами. Проте ви не безпорадні.

  Протягом перших 15 хвилин раунду ви можете ефективно боротися з ксеноморфами, використовуючи правильну [bold]тактику[/bold]. Як морський піхотинець, ви зазвичай дієте у великій групі та знищуєте ворога переважною вогневою силою. У ролі вцілілого цього немає, тому вам потрібно компенсувати це кращою організацією бою. Нехай кожен буде озброєний відповідно до своєї ролі: охоронців варто оснащувати найкращими дробовиками та надійною бронею, а медиків тримати позаду з гвинтівками, щоб зменшити ризик для них. Усі інші мають залишатися гнучкими й допомагати там, де це необхідно.

  Ви не ведете виснажливу війну. Ви шукаєте швидкі перемоги, які або зменшують чисельність ксеноморфів, або підривають їхній бойовий дух. Якщо бій затягується, слід відступити до того, як ворог отримає підкріплення.

  Вогонь є надзвичайно важливим інструментом, адже дозволяє контролювати поле бою – те, чого вам інакше бракує. Він завдає шкоди з часом і повністю блокує лікування ксеноморфів. Ксеноморф, який вступає в бій під вогнем, фактично заявляє, що розраховує прорватися, завдати шкоди й відступити, отримуючи постійну шкоду та не маючи можливості лікуватися. Доведіть йому, що це помилка.

  Зазвичай вогонь використовується для стримування, а не для переслідування ворога, що відступає. Якщо ви підпалите самотнього ксеноморфа, він практично приречений: йому доведеться або тікати, або згоріти. Група ксеноморфів може загасити вогонь один на одному, тому без подальшого тиску вогонь має обмежений ефект. Підпал під час активного бою ставить ворога перед простим вибором: втікати або битися з дебафом. У кращому випадку це змусить його союзників витрачати час на гасіння вогню замість атаки вас.

  Пріоритетність цілей є критично важливою через ваш низький завдаваючий урон. [bold]Якщо хтось атакує певного ксеноморфа, ви також повинні зосередити на ньому вогонь.[/bold] При цьому намагайтеся якомога менше шкодити союзникам. Чим більше ворогів ви знищите, тим більше шансів перехилити хід бою на свою користь.

  І нарешті – це, мабуть, найважливіше правило для вцілілого: [bold]ОБНІМАЙТЕ, А НЕ СТРІЛЯЙТЕ!![/bold] Обіймаючи союзників, ви допомагаєте їм підвестися. Піднятий боєць знову може стріляти й повертати перевагу на ваш бік. Оглушений союзник – це майже мертвий союзник, тому підтримуйте один одного. Бойові дії для вцілілих – це насамперед згуртованість і командна робота. Ви дбаєте про союзників, щоб вони могли подбати про вас.


  ##Вибір місця для укриття

  Визначитися з місцем для укриття вкрай важливо вже на початку раунду, оскільки це запобігає розпорошенню ресурсів. Якщо хтось пропонує прийнятне місце для укриття, не варто витрачати час на суперечки. Ваша основна мета – доставити здобич до укриття й вижити при цьому.

  Очевидно, що обране місце має бути безпечним. Намагайтеся триматися поблизу Посадкової Зони, обираючи позицію, до якої ведуть вузькі проходи, але яка має достатньо простору всередині. Це дозволяє контролювати підходи ворога і водночас не скупчуватися в одному місці. Перевагу слід надавати відкритим ділянкам, які обмежують можливості укриття для нападників, але водночас дають вам достатньо позицій для зосередженого вогню. Такі умови є критичними для виживання.

  Ще один важливий фактор – складність транспортування здобичі. Якщо для доставки ресурсу, наприклад автомата з алкоголем, потрібно нести його через усю карту, це одразу робить таке місце менш вигідним для укриття.

  Коктейлі Молотова відіграють ключову роль в утриманні позицій. На картах із великою кількістю коктейлів Молотова ви можете дозволити собі контролювати більш відкриті простори, оскільки їх утримання потребує значних запасів вогню. На картах із малою кількістю коктейлів Молотова варто бути обережнішими й не покладатися на відкриті позиції, щоб зберегти ці ресурси для критичних моментів.

  Останній, але не менш важливий фактор – ресурси для укріплення. Чи вистачить вам металевих і пласталевих листів, щоб належним чином зміцнити позицію? Якщо ні – не намагайтеся її утримувати. Ксеноморфи добре знаходять найслабші місця. Пам'ятайте, що вони здатні розплавляти стіни й завжди знайдуть шлях усередину, якщо укриття підготовлене недостатньо.

  ##Утримання позиції

  <GuideEntityEmbed Entity="RMCGrenadeMolotov"/>

  [bold]Перш за все, найважливішою частиною утримання позиції є безпечне поводження з коктейлями Молотова. Коктейлі Молотова мають випадкову затримку запалу від 1 до 4 секунд. Це означає, що після запалювання коктейль може вибухнути у вас в руках уже за мить. Перед тим як запалити коктейль Молотова, ви повинні точно знати, куди його кинете, і зробити це без вагань. Незалежно від обставин, коктейль потрібно кинути у вибрану точку, інакше ви можете завмерти й залишитися з ним у руках. Це буквально бомба з годинниковим механізмом.[/bold]

  Одним із ключових елементів утримання позиції є використання коктейлів Молотова. Коктейлі Молотова – це запальні бомби, які можна створити, утримуючи шматок паперу та використовуючи відповідну пляшку з алкоголем. Під час огляду пляшки буде зазначено, чи можна перетворити її на коктейль Молотова. Коктейлі створюють зону вогню, яка завдає відносно слабкої, але постійної вогневої шкоди будь-якому ксеноморфу, що в неї потрапляє. Увесь вогонь, включно з вогнем від коктейлів Молотова, можна загасити, але без втручання він горітиме досить довго.

  Коктейлі Молотова надзвичайно ефективні для виграшу часу. Водночас слід пам'ятати, що вони працюють не зовсім інтуїтивно. Спочатку коктейль вибухає, а вже після цього створює зону вогню. Початковий вибух і подальший вогонь пошкоджують барикади та завдають прямих опіків на додачу до шкоди від горіння. Уникайте кидати коктейлі Молотова безпосередньо на власні барикади, якщо лише ситуація не є безвихідною.
  Як вцілілому, вам також критично важливо вміти контролювати вогонь. Обов'язково використовуйте вогнегасники та заздалегідь накопичуйте їх, щоб мати змогу виправити помилки, спричинені неправильним застосуванням коктейлів Молотова.

  Будівництво барикад загалом є доволі простим. Барикади слід зводити для затримки ворога, а не з розрахунком на їхню довговічність. За можливості робіть кожну барикаду антикислотною. Кидайте коктейлі Молотова, ведіть вогонь по ксеноморфах і лікуйтеся, коли з'являється така можливість. Окремо звертайте увагу на раціональне використання ресурсів. Під час утримання позиції ви, ймовірно, не зможете здобути багато вбивств, якщо не вирішите перейти в контратаку – що іноді є правильним вибором. Завжди дійте з розрахунком на те, щоб зробити максимум, використовуючи мінімум ресурсів.

</Document>
